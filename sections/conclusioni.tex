\section{Conclusioni}
\label{sec:conclusioni}

%Breve riassunto del lavoro fatto nel paper
I problemi di inferenza sulle reti bayesiane possono essere risolti tramite riduzione di Nemauser-Trotter. Un esempio di questi problemi sono i Maximum A Posteriori estimate (MAP), dove data l'assegnazione di una variabile, si deve determinate quale siano gli assegnamenti più probabili per quelle restanti. Inoltre, il problema di ottimizzazione può essere convertito in un ``Weighted CSP''. Da qui sappiamo che una rete Bayesiana può essere convertita in un Constraint Composite Graph (CCG), trasformando il problema in un Maximum Weigthed Vertex Cover Problem sul CCG e applicando la riduzione di Nemauser-Trotter.

%Perché utilizziamo l'approccio euristico
Per semplificare la risoluzione di un problema di ottimizzazione o di soddisfacimento di vincoli, è possibile utilizzare un approccio euristico in cui, date certe informazioni sul problema, si ipotizza quali possano essere i fattori che velocizzano o migliorano le singole iterazioni. Nel nostro caso, sappiamo che le variabili del problema (rappresentate tramite nodi) hanno delle feature associate: classe (thorn, ausiliario o nessuna delle due), un peso e una serie di vincoli su altre variabili (rappresentati tramite archi). Sono state quindi proposte 12 diverse euristiche che, basandosi su tali feature, determinano il prossimo nodo da fissare, in maniera da poter nuovamente applicare la riduzione di Nemauser-Trotter.

%Riassunto dei risultati
Le varie euristiche sono state testate utilizzando 7 diverse metriche. I risultati delle varie metriche ci hanno permesso di concludere che le tre euristiche \textit{aux} (i nodi ausiliari hanno la priorità), \textit{auxMinPeso} (il nodo ausiliare con peso minimo ha la priorità) e \textit{minArchiDaFissare} (il nodo con meno archi ha la priorità) non sembrano essere adatte all'approccio considerato, mentre le euristiche \textit{maxPeso} (il nodo con peso maggiore ha la priorità), \textit{noAuxNoThornMaxPeso} (il nodo senza classe con peso maggiore ha la priorità)
 e \textit{thornMaxPeso} (il nodo thorn con peso maggiore ha la priorità) si sono rivelate le migliori. Tuttavia, le due euristiche \textit{maxPeso} e \textit{noAuxNoThornMaxPeso} sembrano non differire fra loro nei risultati: sembra quindi che considerare la classe dei nodi oltre al loro peso non porti a variazioni. 

%Future directions
%Infine, sapendo che le euristiche proposte hanno come obiettivo principale la risoluzione del problema (i.e., trovare una soluzione qualsiasi) ma non l'ottimizzazione, in futuro riteniamo possa essere interessante comprendere se la combinazione di queste euristiche possa portare non solo ad una rapida chiusura del problema, ma anche ad una sua ottimizzazione.

Infine, come lavoro futuro, potrebbe essere interessante considerare la possibilità di utilizzare delle euristiche ``composte'', che riescano a prendere in considerazione tutte le feature del nodo in modo da poter decidere se fissarlo o meno considerando ogni caratteristica del problema.